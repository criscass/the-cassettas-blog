---
title: "Un weekend sulle spine"
description: "Un paragone con la nostra situazione 15 anni fa"
date: "2024-07-28"
draft: false
language: "it"
---

![Due persone in ansia sulle spine](../../../../assets/images/post-22/pic-1.webp)
_Immagine forse un po' esagerata pero' rappresentativa_

Nel maggio 2009 la nostra situazione familiare aveva delle similitudini con quella di oggi.
Io stavo concludendo un'esperienza lavorativa di due anni con Google e Hilly era in pausa estiva dalla scuola di Inglese in cui insegnava da Ottobre a Maggio. Pausa estiva non stipendiata ovviamente.\
Il mio lavoro con Google non era quello da ingegnere Informatico che ti permetteva, battendo forsennatamente le dita su di una tastiera, tra una partita a ping-pong e una chiacchierata sui divanetti colorati, di portare a casa uno stipendio annuale a sei cifre. No, era piuttosto un lavoro di bassissima manovalanza digitale in cui dovevo fare un'analisi dei contenuti delle pagine web che loro mi caricavano su di un portale, per vedere quale attinenza avessero con le parole chiave cercate.\
Un lavoro da <a href="https://it.wikipedia.org/wiki/Il_Turco" target="_blank">turco meccanico</a> sottopagato, senza alcun diritto o possibilita’ di fare carriera. In due anni di lavoro non avevo mai parlato con nessuno a voce. Tutti i miei contatti si limitavano a scambi di email con la sede Irlandese e bonifici sul mio conto corrente. Lavoro che comunque stava finendo perché ogni due anni il grande fratello di “Mountain view” licenziava tutti quelli che facevano il mio lavoro e ne assumeva di nuovi, per una serie di motivi che ora non sto ad elencare.

Sophia compiva un anno il 21 Giugno ed era completamente ignara di avere due genitori disoccupati e senza risparmi. Quando venimmo via da Milano, nel luglio 2007, i miei genitori ci fecero un grosso regalo derivato dalla vendita dell’appartamento in cui avevamo vissuto per due anni. Anche i genitori di Hilly ci diedero dei soldi, pareggiando quello che ci avevano dato i miei genitori e ci trovammo in tasca cinquantamila euro che rapidamente investimmo in un appartamento in provincia di Pisa, aprendo un mutuo di trent'anni, pochi mesi prima del crollo dei mercati immobiliari, per acquistare una casa ad un prezzo che oggi, dopo quasi vent'anni, ti permette di comprarne una grande il doppio.\
Per usare un eufemismo le nostre prospettive non erano rosee.\
Cominciammo a cercare su diversi siti un agriturismo da prendere in gestione. Io stavo studiando scienze Agrarie all’universita’ di Pisa, ero al secondo anno, e volevo lavorare in ambito agricolo. Entrambi avevamo esperienza nel mondo dell’ospitalita’. Quindi ci sembrava una buona idea.\
Quando ci venne detto che c’era un bellissimo posto, nelle campagne tra Pontedera e Volterra, dove una famiglia Inglese cercava una coppia di gestori per la loro casa vacanza, non perdemmo tempo e andammo subito a conoscere la coppia di custodi Inglesi che era in procinto di tornarsene dall’altra parte della manica.
Ci innamorammo subito del posto e quando ci dissero che, qualora avessimo passato il colloquio con i proprietari, saremmo stati entrambi assunti regolarmente e non avremmo neanche dovuto pagare un affitto, non ci sembrava vero.\
Il colloquio con i proprietari sarebbe avvenuto 3 settimane dopo, quando loro venivano in vacanza, per una settimana.
Durante quelle 3 settimane fu una tortura quotidiana tentare continuamente di non pensare a come sarebbero potute cambiare le nostre vite se avessimo ottenuto il lavoro.
La casa in cui ci saremmo trovati a vivere era un enorme upgrade rispetto all’appartamento di Crespina. Anche il lavoro prometteva bene. Io ero stufo di passare le mie serate al computer come appendice in carne ed ossa di un enorme e freddo algoritmo e Hilly non ne poteva piu’ di tentare di insegnare inglese al disinteressato e sbadigliante corpo dei vigili urbani di Pisa che erano li solo perche’ il corso era pagato dal comune e si svolgeva durante le ore di lavoro.

Questo fine settimana e’ la versione più breve e molto alleggerita di quelle tre settimane.
La posta in gioco è evidentemente piu’ bassa, certo, e la nostra situazione lavorativa non centra nulla, pero’ e’ anche vero che ora abbiamo due figlie adolescenti che fra un mese iniziano la scuola in una lingua che non conoscono e che hanno bisogno di un minimo di stabilita’.
Quindi tra ieri e oggi ci stiamo limitando nei sogni ad occhi aperti e cerchiamo di parlarne il meno possibile per evitare grosse delusioni sperando che domani l’agenzia immobiliare ci dara’ la buona notizia alleggerendo cosi’ di molto la leggera ma costante ansia di sottofondo che, vista la nostra situazione, ovviamente ci affligge.
