---
title: "Tanta liberta' tutta insieme"
description: "Sophia e Gemma fanno nuove amicizie"
date: "2024-09-10"
draft: false
language: "it"
---

![Sophia e Gemma difronte ad una finestra nel castello di Duivenvoorde](../../../../assets/images/post-32/pic-1.jpg)
_Dentro il castello di Duivenvoorde, a pochi km da casa nostra_

Da bambino ho cominciato a uscire di casa da solo nei primi anni di scuole elementari. Dal semplice gioco in cortile con l’amico, vicino di casa, cominciai a esplorare il vicinato e a spingermi pian piano sempre piu’ lontano. Come in un videogame, dove man mano che ci si avventura più avanti compaiono sulla mappa nuove localita’, il mio mondo si espandeva, aumentavano le possibilita’ ma anche i pericoli, di cui io ero per la maggior parte all’oscuro.\
In pochi anni acquistai sempre piu’ fiducia e, per continuare con l’analogia del videogame, mi si sblocco’ una nuova abilita’: ottenni le chiavi di casa.\
Alle scuole medie cominciai a uscire anche alla sera, soprattutto con l’arrivo dell’estate. Andavo assiduamente sotto casa di alcuni amici che abitavano nel mio quartiere, perché c’era una ragazzina che mi piaceva molto, e tornavo a casa prima della mezzanotte, quando il giorno dopo non c’era scuola.
Con l’inizio delle scuole superiori la mappa si espanse improvvisamente a tutta la città di Milano e si sbloccarono nuove affascinanti abilità, non tutte positive devo ammettere.\
Credo che questa gradualita’ nell’acquisire liberta’ e fiducia, da parte dei genitori, sia un esperienza comune a tutti.\
Tranne che nel caso di Sophia e Gemma.\
Nel loro caso questa gradualita’ non c’e’ stata perche’ passano, dalla saltuaria uscita nel paesino di Montaione (Gemma) dove andava portata in auto, visto che vivevamo a 17 km di distanza, all’ancora piu’ rara serata con i compagni di classe (Sophia) sempre legata al passaggio in macchina, ad oggi, dove si ritrovano a portata di bicicletta tutta la citta’ e hanno da qualche giorno cominciato ad uscire in modo assiduo con un gruppetto di amici di scuola.\
La situazione e’ completamente nuova anche per me e Hilly. Da una parte siamo molto felici che loro si stiano ambientando così bene, dall'altra diventiamo consapevoli di nuove ansie e preoccupazioni.

Una cosa molto bella che sta succedendo e’ che tra Sophia e Gemma c’e’ una rinnovata complicita’.
Sophia va costantemente nella cameretta di Gemma, le sento sghignazzare in continuazione e parlare di persone che io non conosco.
Il gruppetto con il quale si stanno intrattenendo da qualche giorno però l’abbiamo conosciuto. Due giorni fa erano in un parco vicino a casa e, visto che l’autunno Olandese sta arrivando, devo dire con molta poca grazia, si sono rifugiati tutti sul nostro nostro nuovo ( usato ) divano.\
Erano 4, tutti maschi, tra i 14 e i 18 anni. Due colombiani, un egiziano e un congolese. Ci hanno fatto una buona prima impressione, anche se li abbiamo visti per poco perché Sophia e Gemma ci hanno relegati al piano di sopra vietandoci di metterle in imbarazzo con le nostre “boomerate”.\
Noi abbiamo accettato di toglierci di mezzo perche’ siamo rimasti un po’ spiazzati dalla novita’ ma abbiamo poi messo in chiaro che le prossime volte pretendiamo di poterci liberamente muovere in casa nostra.\
Un tipo di atteggiamento che vogliamo sicuramente evitare e quello classico Italiano, almeno nella mia esperienza, per cui i figli con gli amici diventano antagonisti dei genitori, cercando di passarci insieme il minor tempo possibile. Mi riferisco all’Italia perche’ il modo in cui e’ cresciuta Hilly e’ completamente diverso. Fin dalla prima visita in Sudafrica ricordo di essere rimasto stupito di quanto il gruppo dei genitori, amici dei genitori, zii, etc., venisse incluso nelle serate dei “giovani”. Questa cosa mi piacque molto fin da subito. Nel mio mondo, i grandi, sono sempre stati visti come dei pericolosi appestati con i quali era meglio non scambiare delle confidenze e cercare di stare il piu’ alla larga possibile. \
Per quanto mi pare di capire fin ora, in Olanda, la situazione e’ piu’ simile a quella Sudafricana.\
Anche a scuola sia Gemma che Sophia hanno subito notato come gli studenti non siano in contrapposizione costante con i professori e vengano trattati da pari. Il clima che si viene a creare e’ molto meno teso e rigido di come lo ricordavano, entrambe, fino allo scorso anno scolastico.
