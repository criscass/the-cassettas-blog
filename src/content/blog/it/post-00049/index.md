---
title: "Aggiornamento immobiliare"
description: "La nostra situazione si fa meno precaria"
date: "2025-12-14"
draft: false
language: "it"
---

![A typical dutch redidential house](../../../../assets/images/post-49/pic-1.jpg)
_La casa in questione_

Carissimi amici e lettori del blog, un breve aggiornamento, volevo condividere con voi una bella, recente notizia.\
In questo quasi anno e mezzo di permanenza nei paesi bassi abbiamo vissuto tanti cambiamenti e ora ci sentiamo quasi tutti abbastanza assestati. L’unica situazione ancora precaria, di molto, e’ quella dell’alloggio.\
La casa in cui ci troviamo al momento e’ comoda e molto vicina al centro di Leiden pero’ ha un grosso problema, il prezzo dell’affitto, di ben €2200 al mese, ovviamente escluse tutte le spese.\
Vista l’insostenibilita’ finanziaria della situazione da subito accendemmo i nostri radar verso il mercato immobiliare degli affitti.\
Ogni giorno, da più di un anno, consulto diversi siti per vedere le case in affitto e ho notato un progressivo peggioramento della situazione, molte meno offerte e crescita dei prezzi.\
Negli ultimi quattro o cinque mesi la ricerca e’ diventata ancora più intensa. Lo scrollare ossessivo della timeline di suddette app, alla ricerca di nuove abitazioni sul mercato, in un raggio di 25 km di distanza da Leiden, ad un prezzo inferiore di quello che paghiamo ora si traduceva ogni giorno in una media di due o tre proposte da parte nostra. Ad ogni proposta spedivo una lettera di presentazione con allegati tutta una serie di documenti comprovanti la nostra situazione anagrafica, finanziaria, lavorativa, i nostri risparmi (quasi finiti), la nostra regolarita’ nei pagamenti dell’affitto e una lettera del proprietario della casa in cui viviamo ora che dichiarava che siamo inquilini onesti, ben educati e timorati di Dio.\
Ovviamente dopo lo sbattimento iniziale per ottenere tutti questi documenti e di scrivere la lettera di presentazione, l’adesione ad ogni nuova inserzione era abbastanza rapida, pero’ richiedeva una costante concentrazione e dedizione.\
In poco tempo mi accorsi che esistono tre mercati nel mondo degli affitti immobiliari.
Al primo mercato, quello piu’ vantaggioso, noi non abbiamo accesso. Tra il 30% e il 40% di tutte le abitazioni esistenti in Olanda appartengono a questo mercato. In inglese si chiama “social housing sector” ed e’ aperto solo agli individui con redditi piu’ bassi o situazioni di svantaggio sociale. Noi siamo fuori da questa categoria ma di pochissimo.\
Per darvi un’idea della differenza di prezzo negli affitti, circa un paio di mesi fa, una casa identica alla nostra, nella nostra stessa via, si era resa disponibile al meraviglioso prezzo di €650 mensili. Non vi dico quanto abbiamo rosicato!\
Comunque a parte il reddito basso per avere una casa in questo settore c’e’ una lista d’attesa di più di dieci anni perche’ la gente se le tiene strette e appena ne arriva una nuova ci saltano tutti sopra come piranha sulla carcassa di un animale.\
La fascia di mercato a cui appartiene la casa in cui attualmente abitiamo e’ la terza, quella più svantaggiosa, e pure di molto. Le persone o le famiglie con meno garanzie, lavori precari e pochi soldi in banca, hanno accesso solo a questo settore, purtroppo.\
Il secondo settore ha prezzi di affitto intermedi e per avere solo la possibilita’ di visitare uno di questi alloggi bisogna appunto essere in possesso di tutti i documenti che menzionavo prima e rispondere all’annuncio nei primi dieci minuti dalla messa online, perche’, essendo sempre centinaia le persone interessate, le agenzie prendono solo le prime decine, tra le quali poi scremano quelli con migliori garanzie.\
Circa un mese fa si presentò un’opportunita’ incredibile. Una casa nel centro di Leiden, con tre camere da letto ed un giardino all’incredibile prezzo di €1500 al mese. Per di più era stata prevista una visita libera a tutti, in uno slot di tempo di circa un paio d’ore, e solo le persone che andavano a visitare l’abitazione potevano poi fare richiesta. Tra tutti quelli che avessero poi avuto le carte in regola sarebbe stato poi estratto a sorte il fortunato. Quanta malvagita!\
Hilly e Gemma erano libere in quel momento e andarono all’open day.\
La situazione era molto promettente, nonostante la casa avesse bisogno di un bel po’ di ristrutturazioni, tutte a carico del nuovo inquilino, la posizione era veramente da sogno, nel cuore pulsante di una delle più belle città dell’Olanda. Alla visita si presentarono solo una quindicina di candidati, le nostre speranze aumentavano.\
Per poter fare domanda servivano ancora più documenti e certificati di quelli che noi avevamo e la richiesta andava presentata entro un certo orario in uno dei giorni successivi alla visita.
Riuscimmo ad ottenere tutti i certificati e le dichiarazioni necessarie e a sottomettere la nostra proposta di affitto nel tempo utile. Vai!\
A questo punto dovevamo solo aspettare, se nel giro di una settimana non fossimo stati contattati dall’agenzia allora la casa era stata data a qualcun altro.\
La compulsività con cui ho fatto il refresh sull’app di Gmail in quei giorni di grande stress non deve essere passata inosservata a Mountain View, dove si trova il quartier generale di Google. Gli ingegneri addetti alla cyber security impegnati a capire di quale tipo di attacco si trattasse.\
Aime’, quella settimana e’ passata senza che ricevessimo alcuna notizia dall’agenzia e ad oggi non sappiamo neanche se la nostra documentazione non era abbastanza esaustiva oppure se abbiamo semplicemente perso nella roulette russa finale.\
La ricerca proseguiva con ancora piu’ foga e dedizione ma anche un po' di delusione tendente alla disperazione.\
Poco piu’ di una settimana fa, un altro spiraglio di luce, qualcosa si stava sbloccando. Mi immagino i possessori di case del secondo settore come una specie di setta occulta, che si riunisce in cantine polverose illuminate da torce alimentate dal grasso degli inquilini del terzo settore, impegnata in lunghi dibattiti su chi far entrare nelle proprie grazie e a chi concedere il privilegio di pagare solo 1500 euro al mese per prendere in affitto le catapecchie di cui gli appartenenti alla setta sono i legittimi proprietari. Immagino il momento in cui uno di questi adepti ha fatto il nostro nome : “ Ci sarebbe questa famiglia Cassetta, sembrerebbero avere tutte le carte in regola per poter cominciare a darci dei soldi, cosa ne pensate?”.\
La casa in questione ora non si trovava più nel centro di Leiden ma a una ventina di chilometri da questo. Nella periferia di “Alphen aan den Rijn”, una cittadina di 116.000 abitanti lungo il reno.
Martedì scorso, alle 11.00 di mattina io e Hilly siamo andati a visitare la casa.\
La signora, ex inquilina, in fase di trasloco ci ha ricevuto in modo molto cordiale e ci ha fatto fare un bel tour della casa. A entrambi e’ piaciuta molto e anche se le ragazze non sono molto d’accordo perche’ ci dobbiamo spostare da Leiden e perche’ la casa si trova a 5 km di bici dalla stazione del treno di Alphen aan den rijn decidemmo di fare richiesta.\
Dopo pochi giorni l’agenzia ci ha chiamato per darci la bellissima notizia: la casa è nostra!
Ci daranno le chiavi il 15 di Febbraio perché nel frattempo devono ristrutturare la cucina ed il bagno. Finalmente avremo una doccia come si deve! Avremo anche una camera per gli ospiti quindi rinnoviamo l’invito a venirci a trovare.\
Per noi si apre una nuova era in cui si, ci allontaniamo dalla stupenda Leiden ma finalmente la smetteremo con questo salasso mensile, la nuova casa costa €1350 al mese, un vero affare qui in Olanda. La famiglia Cassetta deve essere proprio piaciuta alla fratellanza dell’affitto calmierato!
A presto, con l’intervista a Sophia o a Gemma.
