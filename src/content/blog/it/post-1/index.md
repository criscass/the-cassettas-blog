---
title: "L'arrivo"
description: "Cristian e Sophia arrivano nei Paesi Bassi"
date: "2024-06-04"
draft: false
---

Io e Sophia siamo arrivati ad Amsterdam Schiphol, dopo un tranquillo volo di circa due ore.
Hilly e Gemma ci raggiungeranno in auto a fine mese.
Ho dormito per tutto il volo, ero stanco morto perché gli ultimi giorni sono stati davvero frenetici.
Abbiamo cercato di organizzarci il più possibile in anticipo ma alla fine si sono accumulate un sacco di cose da fare che avevamo sottovalutato oppure che non avevamo neanche pianificato.
Abbiamo venduto parecchie cose che avevamo accumulato negli anni, molte le abbiamo regalate agli amici o ad associazioni di beneficenza.
Abbiamo immagazzinato un piccolo quantitativo di cose a cui teniamo particolarmente in uno spazio gentilmente concessoci da amici, a Castelfiorentino ( grazie Luigi e Rita), e contiamo di tornare a prenderle appena abbiamo una casa, si spera prima dell’inizio delle scuole a fine Agosto.
Ora sto scrivendo questo post sdraiato sul letto dell Hotel Amrath Media Park, a Hilversum, a circa 35 km a sud est di Amsterdam. Abbiamo appena consumato un’abbondante cena in un ristorante Vietnamita dove abbiamo sbagliato l’ordine e ci e’ arrivata una montagna di roba da mangiare, meno male era tutto veramente buono. Gli avanzi ce li siamo portati in Hotel e li mangiamo domani a pranzo.
Alla reception dell’hotel c’e’ una ragazza sudafricana, di Johannesburg, e Sophia ha parlato un po’ con lei in Afrikaans. Ci ha chiesto se la gente in Italia sia piu’ sorridente e accogliente della gente in Olanda perche’ a lei manca molto il calore dei sudafricani. Noi gli abbiamo risposto che dipende in che zona vai dell’Italia,tra il trentino e la campania c’e’ molta differenza insomma.
Quando ha saputo che stiamo immigrando e cerchiamo lavoro ci ha subito detto che loro cercano dipendenti e potevamo chiedere di lavorare li. Io le ho risposto che prima vogliamo tentare altre carriere ma che in futuro avremmo anche valutato di lavorare nell’ospitalita’, ma non ora.
Domani nel primo pomeriggio prendiamo il treno e andiamo a Huizen, una vecchia cittadina di pescatori tra Amsterdam e Utrecht, dove inizieremo con il nostro primo “pet sitting”. Andremo a stare a casa di Liz e dovremo badare ad un beagle di nome Bob ed un gatto di nome Morris.
