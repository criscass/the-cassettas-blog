---
title: "Sono diventato Sous-Chef"
description: "Cambio ancora carriera, alla ricerca di quella giusta"
date: "2025-09-29"
draft: false
language: "it"
---

![Mario e Luigi, del videogame, cucinano](../../../../assets/images/post-44/pic-1.jpg)
_Per capire quest'immagine si consiglia di leggere il post_

Sabato sono arrivato all’Hotel Van der Valk di Sassenheim alle 13.40, cinque minuti prima dell’appuntamento che era fissato per le 13.45 con Roger Rassin, l’executive chef dell’Hotel.\
Roger mi ha fatto vedere dove prendere una divisa pulita (pantaloni neri, giacca bianca, grembiule nero e cappello bianco), mi sono cambiato, e ho incontrato Luigi, attualmente lo chef di Paarl, il ristorante Sudafricano.\
Luigi e’ Calabrese, vive in Olanda da 8 anni e ha 35 anni. E’ il primo uomo adulto che incontro in Olanda basso tanto quanto me. Se mi fossi chiamato Mario saremmo subito stati un duo epico!

Luigi in Italia aveva preso la laurea da odontotecnico ma qui ha deciso di essere un cuoco e ha fondato una piccola società, con altri amici cuochi, tramite la quale aiuta le cucine dei ristoranti ad organizzarsi.
Lui si trova a Paarl da 3 mesi e dovrebbe andare via a metà ottobre.

Sabato sera’ c’erano una settantina di ospiti, nel ristorante, e Luigi mi ha rapidamente mostrato come mettere in moto tutti i macchinari, accendere la griglia a carbone interna e disporre la “mise en place” ovvero tutti gli ingredienti che servono per preparare i piatti.\
Il menu attuale consiste in un antipasto di builtong (la carne secca sudafricana), polenta fritta, gamberoni marinati e poi grigliati, insalata di anguria, pomodorini menta e feta e “copper penny salad”, un insalatina di carote agrodolce.\
Poi arriva il “main course” e qui capisco che per gli Italiani potrebbe essere un po’ strano, che dopo gli antipasti si passi direttamente al secondo e contorni, ma il concetto di “primo piatto” e’ esclusivamente italiano. Un piatto di carbonara, nel resto del mondo, viene considerato appunto un “main course” ovvero “piatto principale”, come lo sarebbe un arrosto con le patate, per esempio.\
Quindi, come main course ci sono salsiccia sudafricana (“Boerewors”, letteralmente “salsiccia del boero, o contadino”) grigliata e servita con una salsina di pomodoro, guancia di vitello con una riduzione di vino rosso, filetto di scorfano atlantico marinato al limone servito con chutney di pomodoro e albicocche, patate dolci al forno in succo d’arancia (Italiani state tranquilli, non agitatevi, lo so che alcune di queste combinazioni in Italia sarebbero poco popolari) e fagiolini con burro e aglio.\
Come dolci ci sono Malva pudding con crema inglese, Melktert (torta di latte) e Banoffee (un dolce cremoso con la banana).
Il menu’ e’ fisso e le porzioni sono molto piccole in modo che ciascuno possa assaggiare tutto.\
Questo semplifica molto il lavoro e anche il fatto che sia “shared dining” ovvero viene messo tutto al centro del tavolo ed ognuno si serve, rende tutto meno laborioso.

Ricapitolando, la serata e’ andata molto bene e in teoria sarei dovuto tornare Mercoledì, il giorno in cui si fanno tutte le preparazioni per la settimana, cioe’ per giovedi, venerdi e sabato sera e per domenica a pranzo, ma Luigi mi ha dato la notizia che lui non ci sarebbe stato il giovedì sera e me la sarei dovuto gestire da solo insieme ad una chef dell’hotel, cosa abbastanza fuori di testa, quindi mi sono offerto di tornare subito il giorno dopo, la domenica, ieri, per fare il pranzo e imparare un po’ meglio il menu.\
Così sono andato anche ieri, alle 10.00 del mattino, Luigi era in ritardo di un ora e ho avviato la cucina da solo. E’ stato meglio e ora mi sento molto piu’ sicuro.\
Purtroppo, il livello della cucina è abbastanza basso. Mi chiedo se la causa sia la location in Olanda o il fatto che il Paarl, esistendo solo da un anno, non abbia ancora un team stabile.

A meta’ ottobre cambieremo il menu’ (avverra’ ogni due mesi) e saro’ incaricato, insieme allo chef, di metterlo in pratica. Cerchero’ di partire con il piede giusto e alzare un po’ il livello. Non per darmi delle arie ma dopo aver vissuto e cucinato per 15 anni in Toscana certe cose non si possono vedere.\
Oggi e domani sono di riposo e Mercoledi devo essere li alle 9.30 per firmare il contratto e poi inizio il turno alle 10. Passeremo tutto il giorno solo a fare preparazioni.

In sostanza un altro bel cambiamento. Il lavoro sara’ senza dubbio piu’ frenetico e stressante del negozio di bici ma il fatto che faro’ 38 ore alla settimana, cosa abbastanza inusuale nel mondo della ristorazione, dove come minimo se ne lavorano 50 di ore, mi rassicura molto.\
Ora vedremo quale chef verra’ assunto. Spero sia un sudafricano, non vedo l’ora di imparare!

Le ragazze e Hilly sono molto entusiaste della mia scelta e mi incoraggiano molto. Nel prossimo post parlero’ anche di loro, scusate se in questi ultimi l’ho fatto poco o nulla, vedro’ di rimediare.\
A presto.
