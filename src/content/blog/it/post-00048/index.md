---
title: "Un'intervista con Hildegard Viljoen"
description: "Inizio la serie delle brevi interviste"
date: "2025-12-09"
draft: false
language: "it"
---

![Hildegard with her bike, smiling, in front of a dutch house](../../../../assets/images/post-48/pic-1.jpg)
_Ho dimenticato di scattare una foto recente di Hilly, eccone una vecchia_

Inizio con questo post le interviste ai membri della famiglia Cassetta.

Cominciamo con il capitano, colei che dirige la nave con pugno duro e totale dedizione. No dai, scherzo, non e’ affatto cosi. In questa e nelle precedenti avventure abbiamo sempre riflettuto e deciso insieme ogni piccola mossa.

Ho preparato delle domande che penso possano aiutare a svelare cosa pensano e provano gli altri Cassetta.

Oggi e’ martedi, io sono di riposo e Hilly lavora nel pomeriggio. Le ragazze sono a scuola e noi stiamo facendo colazione con uova al formaggio su toast di pane integrale e caffe’.

Fuori il solito cielo grigio e pioggerellina che va e viene, la temperatura però non e’ affatto fredda.

Cominciamo con le domande.

**C: - Sei in Olanda da più di 17 mesi. Pensi ancora di aver fatto la scelta giusta?**

**H:** Si. Ci sono dei giorni in cui dubito della decisione che abbiamo preso ma se ascolto la mia mente, e non il cuore, so di aver fatto la scelta giusta.

**C: Ma di solito il luogo comune e’: “Ascolta il tuo cuore”.**

**H:** Se penso ai miei amici in Italia, e alla vita che ci siamo lasciati alle spalle, e qui fa freddo e non si vede il sole e devo affrontare il buio e la pioggia al mattino per andare a fare un lavoro che non trovo stimolante o interessante allora sento dentro di me il dubbio di aver fatto la scelta sbagliata, forse.\
Ma poi, se ragiono, e ripeto a me stessa i motivi per cui siamo venuti qui e il fatto che sono solo 17 mesi, e le cose diventeranno piu’ facili, allora so di aver preso la decisione giusta.

**C: E quali sarebbero le ragioni per cui abbiamo fatto questa scelta?**

**H:** Per dare alle nostre figlie opportunita’ diverse, per allargare i nostri orizzonti ( di tutti e quattro ) e per sfidarci.

**C: Dimmi 5 cose che apprezzi dell’Olanda.**

**H:**

1. E’ estremamente semplice arrivare dovunque in bicicletta.
2. Quasi tutto funziona perfettamente.
3. La burocrazia e l’amministrazione quotidiana sono facili.
4. In generale le persone hanno buona volonta’ per aiutarti a trovare delle soluzioni e non iniziano pensando che quello che tu vuoi fare sia impossibile, come avviene in Italia.
5. Sai sempre ciò che le persone pensano, vista la proverbiale schiettezza degli olandesi, caratteristica che a molti non piace invece.

**C: Dimmi 5 cose che non ti piacciono dell’Olanda.**

**H:**

1. Il cibo.
2. Il clima.
3. Le persone sono sicuramente meno socievoli e “calde” rispetto all’Italia oppure al Sudafrica
4. In generale c’e’ un po’ piu’ di razzismo rispetto alle mie aspettative. E’ poco ma c’e’. Certamente ero consapevole che non tutti gli olandesi fossero estremamente tolleranti pero’ vedo piu’ razzismo e senso di “supremazia bianca” di quanto pensassi.
5. Non mi viene in mente una quinta cosa al momento.

**C: Dimmi 5 cose che ti mancano dell’Italia.**

**H:**

1. I miei amici.
2. Il cibo.
3. La mia casa.
4. Il mio lavoro.
5. Gli Italiani.

**C: Pensi che per il futuro delle tue figlie sia stata la cosa giusta spostarsi qui?**

**H:** Sì, al 100%. Non ne ho dubbi.\
Non solo penso che qui abbiano migliori opportunità, ma credo anche che la resilienza e la resistenza che stanno imparando nell’ affrontare questa situazione stiano fornendo loro ottimi strumenti per il futuro.

**C: Ok, ma questo non riguarda solo i Paesi Bassi. Se ci fossimo trasferiti in Afghanistan, allora, sarebbe stato ancora meglio?**

**H:** No, certo, ma se ci fossimo trasferiti in Canada, Inghilterra o Irlanda, ad esempio, sarebbe potuto essere più facile o magari più difficile, non si sa.\
Quindi la mia risposta non riguarda solo i Paesi Bassi, ma la nostra decisione, indipendentemente dal Paese.

**C: Cosa credi ci sia di positivo, per il futuro delle tue figlie, nell'essere venuti nello specifico in Olanda?**

**H:** Credo che qui ci sia molta diversita’. Sono esposte a tante nazionalita’ diverse, differenti mentalità e stili di vita, ancora, non sono solo specifiche di questo posto ma sicuramente parte fondamentale dell’esperienza olandese. Una cosa enorme e’ sicuramente il fatto che possano liberamente e con sicurezza spostarsi dove vogliono in bicicletta.

**C: Ti piace il tuo nuovo lavoro?**

**H:** No!
Anche se comunque la vedo come un'esperienza completamente nuova, per ora va bene, la vedo come una soluzione a breve termine solo per fare soldi. Non è come il mio precedente lavoro, che amavo.\
Sto imparando molto sulle persone e sul mondo aziendale, che sono cose belle da imparare.

**C: Pensi che vivrai nei paesi bassi per sempre?**

**H:** No. In realtà non mi vedo vivere per sempre da nessuna parte. Spero di invecchiare vivendo in posti diversi ed esplorando il mondo.

**C: Sogni mai di tornare a vivere in Sudafrica?**

**H:** Certo.\
Di nuovo, quando penso con il cuore, sì, al 100%, ma quando penso con la testa, non ne sono così sicura.

La nostra chiacchierata si e’ interrotta qui perche’ dobbiamo andare ad un appuntamento per visitare una casa disponibile in affitto da meta’ Febbraio. La casa e’ piu’ grande di quella’ in cui siamo ora ad un prezzo di molto inferiore. Purtroppo non si trova a Leiden ma ad “Alphen aan den rijn”, una cittadina ad una quindicina di chilometri da Leiden.

Speriamo ce la diano!
